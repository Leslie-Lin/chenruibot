{
 "论学": {
  "1": "子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”",
  "2": "曾子曰：“吾日三省吾身：为人谋而不忠乎？与朋友交而无信乎？传不习乎？”",
  "3": "子曰：“弟子入则孝，出则弟，谨而信，泛爱众，而亲仁。行有余力，则以学文。”",
  "4": "子夏曰：“贤贤易色，事父母能竭其力，事君能致其身，与朋友交言而有信。虽曰未学，吾必谓之学矣。”",
  "5": "子曰：“君子不重则不威，学则不固，主忠信，无友不如己者，过则勿惮改。”",
  "6": "子曰：“君子食无求饱，居无求安，敏于事而慎于言，就有道而正焉，可谓好学也已。”（以上学而第一）",
  "7": "子曰：“吾十有五而志于学，三十而立，四十而不惑，五十而知天命，六十而耳顺，七十而从心所欲，不踰矩。”",
  "8": "子曰：“温故而知新，可以为师矣。”",
  "9": "子曰：“学而不思则罔，思而不学则殆。”",
  "10": "子张学干禄，子曰：“多闻阙疑，慎言其余，则寡尤；多见阙殆，慎行其余，则寡悔。言寡尤，行寡悔，禄在其中矣。”（以上为政第二）",
  "11": "子曰：“十室之邑，必有忠信如丘者焉，不如丘之好学也。”（以上公冶长第五）",
  "12": "哀公问：“第子孰为好学？”孔子对曰：“有颜回者好学，不迁怒，不二过，不幸短命死矣。今也则亡，未闻好学者也。”（以上雍也第六）",
  "13": "子曰：“默而识之，学而不厌，诲人不倦，何有于我哉？”",
  "14": "子曰：“德之不修，学之不讲，闻义不能徙，不善不能改，是吾忧也。”",
  "15": "子曰：“志于道，据于德，依于仁，游于艺。”",
  "16": "子曰：“自行束修以上，吾未尝无诲焉。”",
  "17": "子曰：“不愤不启，不悱不发，举一隅而不以三隅反，则不复也。”",
  "18": "子曰：“加我数年，五十以学《易》，可以无大过矣。”",
  "19": "子曰：“我非生而知之者，好古，敏以求之者也。”",
  "20": "子曰：“三人行，必有我师焉。择其善者而从之，其不善者而改之。”",
  "21": "子以四教：文、行、忠、信。",
  "22": "子曰：“盖有不知而作之者，我无是也。多闻择其善者而从之，多见而识之，知之次也。”（以上述而第七）",
  "23": "子曰：“三年学，不志于谷，不易得也。”",
  "24": "子曰：“笃信好学，守死善道。危邦不入，乱邦不居。天下有道则见，无道则隐。邦有道，贫且贱焉，耻也；邦无道，富且贵焉，耻也。”",
  "25": "子曰：“学如不及，犹恐失之。”（以上泰伯第八）",
  "26": "子曰：“可与共学，未可与适道；可与适道，未可与立；可与立，未可以权。”（以上子罕第九）",
  "27": "季康子问：“第子孰为好学？”孔子对曰：“有颜回者好学，不幸短命死矣，今也则亡。”",
  "28": "子路使子羔为费宰。子曰：“贼夫人之子。”子路曰：“有民人焉，有社稷焉。何必读书，然后为学？”子曰：“是故恶夫佞者。”（以上先进第十一）",
  "29": "子曰：“博学于文，约之以礼，亦可以弗畔矣夫！”（重出）（以上颜渊第十二）",
  "30": "子曰：“古之学者为己，今之学者为人。”",
  "31": "子曰：“莫我知也夫！”子贡曰：“何为其莫知子也？”子曰：“不怨天，不尤人，下学而上达。知我者其天乎！”（以上宪问第十四）",
  "32": "子曰：“赐也，汝以予为多学而识之者与？”对曰：“然，非与？”曰：“非也，予一以贯之。”",
  "33": "子曰：“吾尝终日不食，终夜不寝，以思，无益，不如学也。”",
  "34": "子曰：“君子谋首不谋食。耕也，馁在其中矣；学也，禄在其中矣。君子忧道不忧贫。”（以上卫灵公第十五）",
  "35": "孔子曰：“生而知之者，上也；学而知之者，次也；困而学之，又其次也；困而不学，民斯为下矣。”",
  "36": "陈亢问于伯鱼曰：“子亦有异闻乎？”对曰：“未也。尝独立，鲤趋而过庭，曰：‘学诗乎？’对曰：‘未也。’‘不学诗，无以言。’鲤退而学诗。他日又独立，鲤趋而过庭，曰：‘学礼乎？’对曰：‘未也。’‘不学礼，无以立。’鲤退而学礼。闻斯二者。”陈亢退而喜曰：“问一得三，闻诗，闻礼，又闻君子之远其子也。”（以上季氏第十六）",
  "37": "子曰：“由也，女闻六言六蔽矣乎？”对曰：“未也。”“居！吾语女。好仁不好学，其蔽也愚；好知不好学，其蔽也荡；好信不好学，其蔽也贼；好直不好学，其蔽也绞；好勇不好学，其蔽也乱；好刚不好学，其蔽也狂。”",
  "38": "子曰：“小子何莫学夫《诗》？《诗》，可以兴，可以观，可以群，可以怨。迩之事父，远之事君。多识于鸟兽草木之名。”",
  "39": "子谓伯鱼曰：“女为《周南》《召南》矣乎？人而不为《周南》《召南》，其犹正墙面而立也与？”（以上阳货第十七）",
  "40": "子夏曰：“日知其所亡，月无忘其所能，可谓好学也矣。”",
  "41": "子夏曰：“博学而笃志，切问而近思，仁在其中矣。”",
  "42": "子夏曰：“百工居肆以成其事，君子学以致其道。”",
  "43": "子游曰：“子夏之门人小子，当洒扫、应对、进退则可矣。抑末也，本之则无。如之何？”子夏闻之曰：“噫！言游过矣！君子之道，孰先传焉？孰后倦焉？譬诸草木，区以别矣。君子之道，焉可诬也？有始有卒者，其唯圣人乎！”",
  "44": "子夏曰：“仕而优则学，学而优则仕。”",
  "45": "卫公孙朝问于子贡曰：“夫子焉学？”子贡曰：“文武之道，未坠于地，在人。贤者识其大者，不贤者识其小者，莫不有文武之道焉。夫子焉不学？而亦何常师之有？”（以上子张第十九）"
 },
 "论友": {
  "1": "子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”",
  "2": "曾子曰：“吾日三省吾身：为人谋而不忠乎？与朋友交而不信乎？传不习乎？”",
  "3": "子夏曰：“贤贤易色，事父母能竭其力，事君能致其身，与朋友交言而有信。虽曰未学，吾必谓之学矣。”",
  "4": "子曰：“君子不重则不威，学则不固，主忠信，不友不如己者，过则勿惮改。”（以上学而第一）",
  "5": "子游曰：“事君数，斯辱矣；朋友数，斯疏矣。”（以上里仁第四）",
  "6": "子曰：“晏平仲善与人交，久而敬之。”（以上公冶长第五）",
  "7": "子曰：“主忠信，无友不如己者，过则勿惮改。”（重出）（以上子罕第九）",
  "8": "朋友死，无所归。曰：“于我殡。”朋友之馈，虽车马，非祭肉，不拜。（以上乡党第十）",
  "9": "子贡问友，子曰：“忠告而善道之，不可则止，无自辱焉。”",
  "10": "曾子曰：“君子以文会友，以友辅仁。”（以上颜渊第十二）",
  "11": "子路问曰：“何如斯可谓士矣？”子曰：“切切、偲偲、怡怡如也，可谓士矣。朋友切切、偲偲，兄弟怡怡。”（以上子路第十三）",
  "12": "孔子曰：“益者三友，损者三友。友直、友谅、友多闻，益矣；友便辟、友善柔、友便佞，损矣。”（以上季氏第十六）",
  "13": "子夏之门人问交于子张。子张曰：“子夏云何？”对曰：“可者与之，不可者拒之。”子张曰：“异乎吾所闻：君子尊贤而容众，嘉善崦我之大贤与，于何人所不容？我之不贤与，人将拒我，如之何其拒人也？”（以上子张第十九）"
 },
 "论孝": {
  "1": "有子曰：“其为人也孝弟，而好犯上者，鲜矣；不好犯上，而好作乱者，未之有也。君子务本，本立而道生，孝弟也者，其为仁之本与！”",
  "2": "子曰：“弟子入则孝，出则弟，谨而信，泛爱众，而亲仁。行有余力，则以学文。”",
  "3": "子夏曰：“贤贤易色，事父母能竭其力，事君能致其身，与朋友交言而有信，虽曰未学，吾必谓之学矣。”",
  "4": "子曰：“父在，观其志；父没，观其行。三年无改于父之道，可谓孝矣。”（以上学而第一）",
  "5": "孟懿子问孝，子曰：“无违。”樊迟御，子告之曰：“孟孙问孝于我，我对之曰：‘无违。’”樊迟曰：“何谓也？”子曰：“生，事之以礼；死，葬之以礼，祭之以礼。”",
  "6": "孟武伯问孝，子曰：“父母唯其疾之忧。”",
  "7": "子游问孝，子曰：“今之孝者，是谓能养，至于犬马，皆能有养，不敬，何以别乎？”",
  "8": "子夏问孝，子曰：“色难。有事弟子服其劳，有酒食先生馔，曾是以为孝乎？”（以上为政第二）",
  "9": "子曰：“事父母几谏，见志不从，又敬不违，劳而不怨。”",
  "10": "子曰：“父母在，不远游，游必有方。”",
  "11": "子曰：“三年无改于父之道，可谓孝矣。”（重出）",
  "12": "子曰：“父母之年，不可不知也。一则以喜，一则以惧。”（以上里仁第四）",
  "13": "曾子有疾，召门弟子曰：“启予足！启予手！诗云：‘战战兢兢，如临深渊，如履薄冰。’而今而后，吾知免夫，小子！”（以上泰伯第八）",
  "14": "子曰：“孝哉闵子骞！人不间于其父母昆弟之言。”（以上先进第十一）",
  "15": "子张曰：“《书》云：‘高宗谅阴，三年不言。’何谓也？”子曰：“何必高宗？古之人皆然。君薨，百官总己以听于冢宰三年。”（以上宪问第十四）",
  "16": "宰我问：“三年之丧，期已久矣。君子三年不为礼，礼必坏；三年不为乐，乐必崩。旧谷既没，新谷既升，钻燧改火，期可已矣。”子曰：“食夫稻，衣夫锦，于女安乎？”曰：“安。”“女安则为之！夫君子之居丧，食旨不甘，闻乐不乐，居处不安。今女安，则为之！”实我出，子曰：“予之不仁也！子生三年，然后免于父母之怀。夫三年之丧，天下之通丧也。予也有三年之爱于其父母乎！”（以上阳货第十七）",
  "17": "曾子曰：“吾闻诸夫子，人未有自致者也，必也亲丧乎！”",
  "18": "曾子曰：“吾闻诸夫子，孟庄子之孝也，其他可能也；其不改父之臣，与父之政，是难能也。”（以上子张第十九）"
 },
 "论仁": {
  "1": "子曰：“巧言令色，鲜矣仁！”",
  "2": "子曰：“弟子入则孝，出则弟，谨而信，泛爱众，而亲仁。行有余力，则以学文。”（以上学而第一）",
  "3": "子曰：“人而不仁，如礼何？人而不仁，如乐何？”（以上八佾第三）",
  "4": "子曰：“里仁为美，择不处仁，焉得知？”",
  "5": "子曰：“不仁者不可以久处约，不可以长处乐。仁者安仁，知者利仁。”",
  "6": "子曰：“唯仁者能好人，能恶人。”",
  "7": "子曰：“苟志于仁矣，无恶也。”",
  "8": "子曰：“富与贵是人之所欲也，不以其道得之，不处也；贫与贱是人之所恶也，不以其道得之，不去也。君子去仁，恶乎成名？君子无终食之间违仁，造次必于是，颠沛必于是。”",
  "9": "子曰：“我未见好仁者，恶不仁者。好仁者，无以尚之；恶不仁者，其为仁矣，不使不仁者加乎其身。有能一日用其力于仁矣乎？我未见力不足者。盖有之矣，我未之见也。”",
  "10": "子曰：“人之过也，各于其党。观过，斯知仁矣。”（以上里仁第四）",
  "11": "或曰：“雍也仁而不佞。”子曰：“焉用佞？御人以口给，屡憎于人。不知其仁，焉用佞？”",
  "12": "孟武伯问：“子路仁乎？”子曰：“不知也。”又问，子曰：“由也，可使治其赋也，不知其仁也。”“求也何如？”子曰：“求也，千室之邑，百乘之家，可使为之宰也，不知其仁也。”“赤也何如？”子曰：“赤也，束带立于朝，可使与宾客言也，不知其仁也。”",
  "13": "子张问曰：“令尹子文三仕为令尹，无喜色；三已之，无愠色。旧令尹之政，必以告新令尹。何如？”子曰：“忠矣。”曰：“仁矣乎？”曰：“未知，焉得仁？”“崔子弑齐君，陈文子有马十乘，弃而违之。至于他邦，则曰：‘犹吾大夫崔子也。’违之，之一邦，则曰：‘犹吾大夫崔子也。’违之，何如？”子曰：“清矣。”曰：“仁矣乎？”曰：“未知，焉得仁？”（以上公冶长第五）",
  "14": "子曰：“回也，其心三月不违仁，其余则日月至焉而已矣。”",
  "15": "樊迟问知，子曰：“务民之义，敬鬼神而远之，可谓知矣。”问仁，曰：“仁者先难而后获，可谓仁矣。”",
  "16": "子曰：“知者乐水，仁者乐山；知者动，仁者静；知者乐，仁者寿。”",
  "17": "宰我问曰：“仁者，虽告之曰：‘井有仁焉。’其从之也？”子曰：“何为其然也？君子可逝也，不可陷也；可欺也，不可罔也。”",
  "18": "子贡曰：“如有博施于民而能济众，何如？可谓仁乎？”子曰：“何事于仁，必也圣乎！尧舜其犹病诸！夫仁者，己欲立而立人，己欲达而达人。能近取譬，可谓仁之方也矣。”（以上雍也第六）",
  "19": "子曰：“志于道，据于德，依于仁，游于艺。”",
  "20": "冉有曰：“夫子为卫君乎？”子贡曰：“诺，吾将问之。”入，曰：“伯夷、叔齐何人也？”曰：“古之贤人也。”曰：“怨乎？”曰：“求仁而得仁，又何怨？”出，曰：“夫子不为也。”",
  "21": "子曰：“仁远乎哉？我欲仁，斯仁至矣。”",
  "22": "子曰：“若圣与仁，则吾岂敢？亦为之不厌，诲人不倦，则可谓云尔已矣。”公西华曰：“正唯弟子不能学也。”（以上述而第七）",
  "23": "曾子曰：“士不可以不弘毅，任重而道远。仁以为己任，不亦重乎？死而后已，不亦远乎？”",
  "24": "子曰：“好勇疾贫，乱也；人而不仁，疾之已甚，乱也。”（以上泰伯第八）",
  "25": "子罕言利与命与仁。",
  "26": "子曰：“知者不惑，仁者不忧，勇者不惧。”",
  "27": "“唐棣之华，偏其反而；岂不尔思，室是远而。”子曰：“未之思也，夫何远之有？”（以上子罕第九）",
  "28": "颜渊问仁。子曰：“克己复礼为仁。一日克己复礼，天下归仁焉。为仁由己，而由人乎哉？”颜渊曰：“请问其目。”子曰：“非礼勿视，非礼勿听，非礼勿言，非礼勿动。”颜渊曰：“回虽不敏，请事斯语矣。”",
  "29": "仲弓问仁。子曰：“出门如见大宾，使民如承大祭。己所不欲，勿施于人。在邦无怨，在家无怨。”仲弓曰：“雍虽不敏，请事斯语矣。”",
  "30": "司马牛问仁。子曰：“仁者其言也讱。”曰：“其言也讱，斯谓之仁矣乎？”子曰：“为之难，言之得无讱乎？”",
  "31": "樊迟问仁。子曰：“爱人。”问知。子曰：“知人。”樊迟未达。子曰：“举直错诸枉，能使枉者直。”樊迟退，见子夏，曰：“乡也吾见于夫子而问知，子曰：‘举直错诸枉，能使枉者直。’何谓也？”子夏曰：“富哉言乎！舜有天下，选于众，举皋陶，不仁者远矣；汤有天下，选于众，举伊尹，不仁者远矣。”（以上颜渊第十二）",
  "32": "樊迟问仁。子曰：“居处恭，执事敬，与人忠。虽之夷狄，不可弃也。”",
  "33": "子曰：“刚毅、木讷，近仁。”（以上子路第十三）",
  "34": "宪问耻。子曰：“邦有道，谷；邦无道，谷，耻也。”“克、伐、怨、欲不行焉，可以为仁矣？”子曰：“可以为难矣，仁则吾不知也。”",
  "35": "子曰：“有德者必有言，有言者不必有德；仁者必有勇，勇者不必有仁。”",
  "36": "子曰：“君子而不仁者有矣夫，未有小人而仁者也。”",
  "37": "子路曰：“桓公杀公子纠，召忽死之，管仲不死。”曰；“未仁乎？”子曰：“桓公九合诸侯，不以兵车，管仲之力也。如其仁！如其仁！”",
  "38": "子贡曰：“管仲非仁者与？桓公杀公子纠，不能死，又相之。”子曰：“管仲相桓公，霸诸侯，一匡天下，民到于今受其赐。微管仲，吾其被发左衽矣。岂若匹夫匹妇之为谅也，自经于沟渎而莫之知也。”",
  "39": "子曰：“君子道者三，我无能焉：仁者不忧，知者不惑，勇者不惧。”子贡曰：“夫子自道也。”（以上宪问第十四）",
  "40": "子曰：“志士仁人，无求生以害仁，有杀身以成仁。”",
  "41": "子贡问为仁。子曰：“工欲善其事，必先利其器。居是邦也，事其大夫之贤者，友其士之仁者。”",
  "42": "子曰：“知及之，仁不能守之，虽得之，必失之。知及之，仁能守之，不庄以涖之，则民不敬。知及之，仁能守之，庄以涖之，动之不以礼，未善也。”",
  "43": "子曰：“民之于仁也，甚于水火。水火，吾见蹈而死者矣，未见蹈仁而死者也。”",
  "44": "子曰：“当仁不让于师。”（以上卫灵公第十五）",
  "45": "阳货欲见孔子，孔子不见，归孔子豚。孔子时其亡也，而往拜之，遇诸涂。谓孔子曰：“来！予与尔言。”曰：“怀其宝而迷其邦，可谓仁乎？”曰：“不可。”“好从事而亟失时，可谓知乎？”曰：“不可。”“日月逝矣，岁不我与。”孔子曰：“诺。吾将仕矣。”",
  "46": "子张问仁于孔子。孔子曰：“能行五者于天下，可谓仁矣。”请问之。曰：“恭、宽、信、敏、惠。恭则不侮，宽则得众，信则人任焉，敏则有功，惠则足以使人。”",
  "47": "子曰：“巧言令色，鲜矣仁。”（重出）（以上阳货第十七）",
  "48": "子夏曰：“博学而笃志，切问而近思，仁在其中矣。”（以上子张第十九）"
 },
 "论君子小人": {
  "1": "子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”",
  "2": "有子曰：“其为人也孝弟，而好犯上者，鲜矣；不好犯上，而好作乱者，未之有也。君子务本，本立而道生，孝弟也者，其为仁之本与！”",
  "3": "子曰：“君子不重则不威，学则不固，主忠信，不友不如己者，过则勿惮改。”",
  "4": "子曰：“君子食无求饱，居无求安，敏于事而慎于言，就有道而正焉，可谓好学也矣。”（以上学而第一）",
  "5": "子曰：“君子不器。”",
  "6": "子贡问君子，子曰：“先行其言而后从之。”",
  "7": "子曰：“君子周而不比，小人比而不周。”（以上为政第二）",
  "8": "子曰：“君子无所争，必也射乎！揖让而升，下而饮，其争也君子。”（以上八佾第三）",
  "9": "子曰：“富与贵是人之所欲也，不以其道得之，不处也；贫与贱是人之所恶也，不以其道得之，不去也。君子去仁，恶乎成名？君子无终食之间违仁，造次必于是，颠沛必于是。”",
  "10": "子曰：“君子之于天下也，无适也，无莫也，义之与比。”",
  "11": "子曰：“君子怀德，小人怀土；君子怀刑，小人怀惠。”",
  "12": "子曰：“君子喻于义，小人喻于利。”",
  "13": "子曰：“君子欲讷于言而敏于行。”（以上里仁第四）",
  "14": "子谓子贱：“君子哉若人！鲁无君子者，斯焉取斯？”（以上公冶长第五）",
  "15": "子谓子夏曰：“女为君子儒，无为小人儒。”",
  "16": "子曰：“质胜文则野，文胜质则史。文质彬彬，然后君子。”",
  "17": "宰我问曰：“仁者，虽告之曰：‘井有仁焉。’其从之也？”子曰：“何为其然也？君子可逝也，不可陷也；可欺也，不可罔也。”",
  "18": "子曰：“君子博学于文，约之以礼，亦可以弗畔矣夫！”（以上雍也第六）",
  "19": "子曰：“圣人，吾不得而见之矣，得见君子者，斯可矣。”子曰：“善人，吾不得而见之矣，得见有恒者，斯可矣。无而为有，虚而为盈，约而为泰，难乎有恒矣。”",
  "20": "子曰：“文，莫吾犹人也。躬行君子，则吾未之有得。”",
  "21": "子曰：“君子坦荡荡，小人长戚戚。”（以上述而第七）",
  "22": "曾子有疾，孟敬子问之。曾子言曰：“鸟之将死，其鸣也哀；人之将死，其言也善。君子所贵乎道者三：动容貌，斯远暴慢矣；正颜色，斯近信矣；出辞气，斯远鄙倍矣。笾豆之事，则有司存。”",
  "23": "曾子曰：“可以托六尺之孤，可以寄百里之命，临大节而不可夺也。君子人与？君子人也。”（以上泰伯第八）",
  "24": "子欲居九夷。或曰：“陋，如之何！”子曰：“君子居之，何陋之有？”（以上子罕第九）",
  "25": "子曰：“先进于礼乐，野人也；后进于礼乐，君子也。如用之，则吾从先进。”（以上先进第十一）",
  "26": "司马牛问君子。子曰：“君子不忧不惧。”曰：“不忧不惧，斯谓之君子矣乎？”子曰：“内省不疚，夫何忧何惧？”",
  "27": "司马牛忧曰：“人皆有兄弟，我独亡。”子夏曰：“商闻之矣，死生有命，富贵在天。君子敬而无失，与人恭而有礼。四海之内，皆兄弟也。君子何患乎无兄弟也？”",
  "28": "棘子成曰：“君子质而已矣，何以文为？”子贡曰：“惜乎！夫子之说，君子也。驷不及舌。文犹质也，质犹文也。虎豹之鞟犹犬羊之鞟。”",
  "29": "子曰：“君子成人之美，不成人之恶。小人反是。”",
  "30": "曾子曰：“君子以文会友，以友辅仁。”（以上颜渊第十二）",
  "31": "子曰：“君子和而不同，小人同而不和。”",
  "32": "子曰：“君子易事而难说也：说之不以道，不说也；及其使人也，器之。小人难事而易说也：说之虽不以道，说也；及其使人也，求备焉。”",
  "33": "子曰：“君子泰而不骄，小人骄而不泰。”（以上子路第十三）",
  "34": "南宫适问于孔子曰：“羿善射，奡荡舟，俱不得其死然；禹稷躬稼，而有天下。”夫子不答，南宫适出。子曰：“君子哉若人！尚德哉若人！”",
  "35": "子曰：“君子而不仁者有矣夫，未有小人而仁者也。”",
  "36": "子曰：“君子上达，小人下达。”",
  "37": "曾子曰：“君子思不出其位。”",
  "38": "子曰：“君子耻其言而过其行。”",
  "39": "子曰：“君子道者三，我无能焉：仁者不忧，知者不惑，勇者不惧。”子贡曰：“夫子自道也。”",
  "40": "子路问君子。子曰：“修己以敬。”曰：“如斯而已乎？”曰：“修己以安人。”曰：“如斯而已乎？”曰：“修己以安百姓。修己以安百姓，尧舜其犹病诸！”（以上宪问第十四）",
  "41": "卫灵公问阵于孔子。孔子对曰：“俎豆之事，则尝闻之矣；军旅之事，未之学也。”明日遂行。在阵绝粮，从者病，莫能兴。子路愠见曰：“君子亦有穷乎？”子曰：“君子固穷，小人穷斯滥矣。”",
  "42": "子曰：“君子义以为质，礼以行之，孙以出之，信以成之。君子哉！”",
  "43": "子曰：“君子病无能焉，不病人之不己知也。”",
  "44": "子曰：“君子疾没世而名不称焉。”",
  "45": "子曰：“君子求诸己，小人求诸人。”",
  "46": "子曰：“君子矜而不争，群而不党。”",
  "47": "子曰：“君子不以言举人，不以人废言。”",
  "48": "子曰：“君子谋道不谋食。耕也，馁在其中矣；学也，禄在其中矣。君子忧道不忧贫。”",
  "49": "子曰：“君子不可小知，而可大受也；小人不可大受，而可小知也。”",
  "50": "子曰：“君子贞而不谅。”（以上卫灵公第十五）",
  "51": "孔子曰：“侍于君子有三愆：言未及之而言谓之躁；言及之而不言谓之隐；未见颜色而言谓之瞽。”",
  "52": "孔子曰：“君子有三戒：少之时，血气未定，戒之在色；及其壮也，血气方刚，戒之在斗；及其老也，血气既衰，戒之在得。”",
  "53": "孔子曰：“君子有三畏：畏天命，畏大人，畏圣人之言。小人不知天命而不畏也，狎大人，侮圣人之言。”",
  "54": "孔子曰：“君子有九思：视思明，听思聪，色思温，貌思恭，言思忠，事思敬，疑思问，忿思难，见得思义。”（以上季氏第十六）",
  "55": "子路曰：“君子尚勇乎？”子曰：“君子义以为上。君子有勇而无义为乱，小人有勇而无义为盗。”",
  "56": "子贡曰：“君子亦有恶乎？”子曰：“有恶：恶称人之恶者，恶居下流而讪上者，恶勇而无礼者，恶果敢而窒者。”曰：“赐也亦有恶乎？”“恶徼以为知者，恶不孙以为勇者，恶讦以为直者。”",
  "57": "子曰：“唯女子与小人为难养也，近之则不孙，远之则怨。”（以上阳货第十七）",
  "58": "子夏曰：“百工居肆以成其事，君子学以致其道。”",
  "59": "子夏曰：“小人之过也必文。”",
  "60": "子夏曰：“君子有三变：望之俨然，即之也温，听其言也厉。”",
  "61": "子夏曰：“君子信而后劳其民，未信则以为厉己也；信而后谏，未信则以为谤己也。”",
  "62": "子贡曰：“纣之不善，不如是之甚也。是君子恶居下流，天下之恶皆归焉。”",
  "63": "子贡曰：“君子之过也，如日月之食焉：过也，人皆见之；更也，人皆仰之。”（以上子张第十九）",
  "64": "子曰：“不知命，无以为君子也；不知礼，无以立也；不知言，无以知人也。”（以上尧曰第二十）",
  "65": "特：君子小人之分",
  "66": "子曰：“君子周而不比，小人比而不周。”",
  "67": "子曰：“君子怀德，小人怀土；君子怀刑，小人怀惠。”",
  "68": "子曰：“君子喻于义，小人喻于利。”",
  "69": "子曰：“君子坦荡荡，小人长戚戚。”",
  "70": "子曰：“君子成人之美，不成人之恶；小人反是。”",
  "71": "子曰：“君子和而不同，小人同而不和。”",
  "72": "子曰：“君子易事而难说也：说之不以道，不说也；及其使人也，器之。小人难事而易说也：说之虽不以道，说也；及其使人也，求备焉。”",
  "73": "子曰：“君子泰而不骄，小人骄而不泰。”",
  "74": "子曰：“君子而不仁者有矣夫，未有小人而仁者也。”",
  "75": "子曰：“君子上达，小人下达。”",
  "76": "子曰：“君子固穷，小人穷斯滥矣。”",
  "77": "子曰：“君子求诸己，小人求诸人。”",
  "78": "子曰：“君子不可小知，而可大受也；小人不可大受，而可小知也。”",
  "79": "孔子曰：“君子有三畏：畏天命，畏大人，畏圣人之言。小人不知天命而不畏也，狎大人，侮圣人之言。”"
 },
 "论政": {
  "1": "子曰：“道千乘之国，敬事而信，节用而爱人，使民以时。”",
  "2": "子禽问于子贡曰：“夫子至于是邦也，必闻其政。求之与？亦与之与？”子贡曰：“夫子温、良、恭、俭、让以得之，夫子之求之也，其诸异乎人之求之与？”（以上学而第一）",
  "3": "子曰：“为政以德，譬如北辰，居其所而众星共之。”",
  "4": "子曰：“道之以政，齐之以刑，民免而无耻；道之以德，齐之以礼，有耻且格。”",
  "5": "哀公问曰：“何为则民服？”孔子对曰：“举直错诸枉，则民服；举枉错诸直，则民不服。”",
  "6": "季康子问：“使民敬，忠以劝，如之何？”子曰；“临之以庄则敬，孝慈则忠，举善而教不能则劝。”",
  "7": "或谓孔子曰；“子奚不为政？”子曰：“《书》云：‘孝乎惟孝，友于兄弟，施于有政。’是亦为政，奚其为为政？”（以上为政第二）",
  "8": "子曰：“能以礼让为国乎？何有？不能以礼让为国，如礼何？”（以上里仁第四）",
  "9": "子曰：“雍也可使南面。”仲弓问子桑伯子，子曰：“可也简。”仲弓曰：“居敬而行简，以临其民，不亦可乎？居简而行简，无乃大简乎？”子曰：“雍之言然。”",
  "10": "子游为武城宰。子曰：“女得人焉尔乎？”曰：“有澹台灭明者，行不由径。非公事，未尝至于偃之室也。”",
  "11": "季康子问：“仲由可使从政也与？”子曰：“由也果，于从政乎何有？”曰：“赐也，可使从政也与？”曰：“赐也达，于从政乎何有？”曰：“求也，可使从政也与？”曰：“求也艺，于从政乎何有？”（以上雍也第六）",
  "12": "曾子有疾，孟敬子问之。曾子言曰：“鸟之将死，其鸣也哀；人之将死，其言也善。君子所贵乎道者三：动容貌，斯远暴慢矣；正颜色，斯近信矣；出辞气，斯远鄙倍矣。笾豆之事，则有司存。”",
  "13": "子曰：“民可使由之，不可使知之。”",
  "14": "子曰：“不在其位，不谋其政。”（以上泰伯第八）",
  "15": "子路、曾皙、冉有、公西华待坐。子曰：“以吾一日长乎尔，毋吾以也。居则曰：‘不吾知也！’如或知尔，则何矣哉？”子路率尔而对曰：“千乘之国，摄乎大国之间，加之以师旅，因之以饥谨，由也为之。比及三年，可使有勇，且知方也。”夫子哂之。“求！尔何如？”对曰：“方六七十，如五六十，求也为之。比及三年，可使足民。如其礼乐，以俟君子。”“赤！尔何如？”对曰：“非曰能之，愿学焉。宗庙之事，如会同，端章甫，愿为小相焉。”“点！尔何如？”鼓瑟希，铿尔，舍瑟而作。对曰：“异乎三子者之撰。”子曰：“何伤乎？亦各言其志也。”曰：“莫春者，春服既成。冠者五六人，童子六七人，浴乎沂，风乎舞雩，咏而归。”夫子喟然叹曰：“吾与点也！”三子者出，曾皙后。曾皙曰：“夫三子者之言何如？”子曰：“亦各言其志也已矣。”曰：“夫子何哂由也？”曰：“为国以礼，其言不让，是故哂之。”“唯求则非邦也与？”“安见方六七十如五六十而非邦也者？”“唯赤则非邦也与？”“宗庙会同，非诸侯而何？赤也为之小，孰能为之大？”（以上先进第十一）",
  "16": "子贡问政。子曰：“足食。足兵。民信之矣。”子贡曰：“必不得已而去，于斯三者何先？”子曰：“去兵。”子贡曰：“必不得已而去，于斯二者何先？”曰：“去食。自古皆有死，民无信不立。”",
  "17": "哀公问于有若曰：“年饥，用不足，如之何？”有若对曰：“盍彻乎？”曰；“二，吾犹不足，如之何其彻也？”对曰：“百性足，君孰与不足？百姓不足，君孰与足？”",
  "18": "齐景公问政于孔子。孔子对曰：“君君，臣臣，父父，子子。”公曰：“善哉！信如君不君，臣不臣，父不父，子不子，虽有粟，吾得而食诸？”",
  "19": "子张问政。子曰：“居之无倦，行之以忠。”",
  "20": "季康子问政于孔子。孔子对曰；“政者，正也。子帅以正，孰敢不正？”",
  "21": "季康子患盗，问于孔子。孔子对曰：“苟子之不欲，虽赏之不窃。”",
  "22": "季康子问政于孔子曰：“如杀无道，以就有道，何如？”孔子对曰：“子为政，焉用杀？子欲善，而民善矣。君子之德风，小人之德草。草尚之风，必偃。”（以上颜渊第十二）",
  "23": "子路问政。子曰：“先之，劳之。”请益。曰：“无倦。”",
  "24": "仲弓为季氏宰，问政。子曰：“先有司，赦小过，举贤才。”曰；“焉知贤才而举之？”子曰：“举尔所知。尔所不知，人其舍诸？”",
  "25": "子路曰：“卫君待子而为政，子将奚先？”子曰：“必也正名乎！”子路曰：“有是哉！子之迂也！奚其正？”子曰：“野哉由也！君子于其所不知，盖阙如也。名不正，则言不顺；言不顺，则事不成；事不成，则礼乐不兴；礼乐不兴，则刑罚不中；刑罚不中，则民无所措手足。故君子名之必可言也，言之必可行也。君子于其言，无所苟而已矣。”",
  "26": "樊迟请学稼。子曰：“吾不如老农。”请学围圃。曰；“吾不如老圃。”樊迟出。子曰；“小人哉！樊须也！上好礼，则民莫敢不敬；上好义，则民莫敢不不服；上好信，则民莫敢不用情。夫如是，则四方之民襁负其子而至矣，焉用稼？”",
  "27": "子曰：“诵诗三百，授之以政，不达；使于四方，不能专对。虽多，亦奚以为？”",
  "28": "子曰；“其身正，不令而行；其身不正，虽令不从。”",
  "29": "子曰：“鲁卫之政，兄弟也。”",
  "30": "子适卫，冉有仆。子曰：“庶矣哉！”冉有曰：“既庶矣，又何加焉？”曰；“富之。”曰：“既富矣，又何加焉？”曰；“教之。”",
  "31": "子曰：“苟有用我者，朞月而已可也，三年有成。”",
  "32": "子曰：“善人为邦百年，亦可以胜残去杀矣。诚哉是言也！”",
  "33": "子曰：“如有王者，必世而后仁。”",
  "34": "子曰：“苟正其身矣，于从政乎何有？不能正其身，如正人何？”",
  "35": "冉子退朝，子曰：“何晏也？”对曰：“有政。”子曰：“其事也。如有政，虽不吾以，吾其与闻之。”",
  "36": "定公问：“一言而可以兴邦，有诸？”孔子对曰：“言不可以若是其几也。人之言曰：‘为君难，为臣不易。’如知为君之难也，不几乎一言而兴邦乎？”曰：“一言而丧邦，有诸？”孔子对曰：“言不可以若是其几也。人之言曰：‘予无乐乎为君，唯其言而莫予违也。’如其善而莫之违也，不亦善乎？如不善而莫之违也，不几乎一言而丧邦乎？”",
  "37": "叶公问政。子曰：“近者说，远者来。”",
  "38": "子夏为莒父宰，问政。子曰：“无欲速，无见小利。欲速，则不达；见小利，则大事不成。”",
  "39": "子贡问曰：“何如斯可谓之士矣？”子曰；“行己有耻，使于四方，不辱君命，可谓士矣。”曰：“敢问其次。”曰：“宗族称孝焉，乡党称弟焉。”曰：“敢问其次。”曰：“言必信，行必果，硁硁然小人哉！抑亦可以为次矣。”曰；“今之从政者何如？”子曰：“噫！斗筲之人，何足算也！”",
  "40": "子曰：“善人教民七年，亦可以即戎矣。”",
  "41": "子曰：“以不教民战，是谓弃之。”（以上子路第十三）",
  "42": "子曰：“为命：裨谌草创这之，世叔讨论之，行人子羽修饰之，东里子产润色之。”",
  "43": "子言卫灵公之无道也，康子曰；“夫如是，奚而不丧？”孔子曰：“仲叔圉治宾客，祝鮀治宗庙，王孙贾治军旅。夫如是，奚其丧？”",
  "44": "子曰：“不在其位，不谋其政。”（重出）",
  "45": "子曰：“上好礼，则民易使也。”（以上宪问第十四）",
  "46": "颜渊问为邦。子曰：“行夏之时，乘殷之輅，服周之冕，乐则韶舞。放郑声，远佞人。郑声淫，佞人殆。”",
  "47": "子曰：“知及之，仁不能守之，虽得之，必失之。知及之，仁能守之，不庄以涖之，则民不敬。知及之，仁能守之，庄以涖之，动之不以礼，未善也。”（以上卫灵公第十五）",
  "48": "季氏将伐顓臾。冉有、子路见于孔子曰：“季氏将有事于颛臾。”孔子曰；“求！无乃尔是过与？夫顓臾，昔者先王以为东蒙主，且在邦域之中矣，是社稷之臣也。何以伐为？”冉有曰：“夫子欲之，吾二臣者皆不欲也。”孔子曰：“求！周任有言曰：‘陈力就列，不能者止。’危而不持，颠而不扶，则将焉用彼相矣？且尔言过矣，虎兕出于柙，龟玉毁于椟中，是谁之过与？”冉有曰：“今夫颛臾，固而近于费。今不取，后世必为子孙忧。”子曰：“求！君子疾夫舍曰欲之，而必为之辞。丘也闻有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不来，则修文德以来之，既来之，则安之。今由于求也，相夫子，远人不服而不能来也，邦分崩离析而不能守也，而谋动干戈于邦内。吾恐季孙之忧，不在颛臾，而在萧墙之内也。”",
  "49": "孔子曰：“天下有道，则礼乐征伐自天子出；天下无道，则礼乐征伐自诸侯出。自诸侯出，盖十世希不失矣；自大夫出，五世希不失矣；陪臣执国命，三世希不失矣。天下有道，则政不在大夫。天下有道，则庶人不议。”",
  "50": "孔子曰：“禄之去公室，五世矣；政逮于大夫，四世矣；故夫三桓之子孙，微矣。”（以上季氏第十六）",
  "51": "子之武城，闻弦歌之声。夫子莞尔而笑，曰：“割鸡焉用牛刀？”子游对曰：“昔者偃也闻诸夫子曰：‘君子学道则爱人，小人学道则易使也。’”子曰：“二三子！偃之言是也。前言戏之尔！”（以上阳货第十七）",
  "52": "周公谓鲁公曰：“君子不施其亲，不使大臣怨乎不以。故旧无大故，则不弃也。无求备于一人。”（以上微子第十八）",
  "53": "尧曰：“咨！尔舜！天之历数在尔躬。允执其中。四海困穷，天禄永终。”舜亦以命禹。曰：“予小子履，敢用玄牡，敢昭告于皇皇后帝：有罪不敢赦。帝臣不蔽，简在帝心。朕躬有罪，无以万方；万方有罪，罪在朕躬。”周有大赉，善人是富。“虽有周亲，不如仁人。百姓有过，在予一人。”谨权量，审法度，修废官，四方之政行焉。兴灭国，继绝世，举逸民，天下之民归心焉。所重：民、食、丧、祭。宽则得众，信则民任焉，敏则有功，公则说。",
  "54": "子张问于孔子曰：“何如斯可以从政矣？”子曰：“尊五美，屏四恶，斯可以从政矣。”子张曰：“何谓五美？”子曰：“君子惠而不费，劳而不怨，欲而不贪，泰而不骄，威而不猛。”子张曰：“何谓惠而不费？”子曰：“因民之所利而利之，斯不亦惠而不费乎？择可劳而劳之，又谁怨？欲仁而得仁，又焉贪？君子无众寡，无小大，无敢慢，其不亦泰而不骄乎？君子正其衣冠，尊其瞻视，俨然人望而畏之，斯不亦威而不猛乎？”子张曰：“何谓四恶？”子曰：“不教而杀谓之虐；不戒视成谓之暴；慢令致期谓之贼；犹之与人也，出纳之吝，谓之有司。”（以上尧曰第二十）"
 },
 "论礼乐诗": {
  "1": "有子曰：“礼之用，和为贵。先王之道斯为美，小大由之。有所不行，知和而和，不以礼节之，亦不可行也。”",
  "2": "子贡曰：“贫而无谄，富而无骄，何如？”子曰：“可也。未若贫而乐，富而好礼者也。”子贡曰：“《诗》云：‘如切如磋，如琢如磨。’其斯之谓与？”子曰：“赐也，始可与言《诗》已矣！告诸往而知来者。”（以上学而第一）",
  "3": "子曰：“《诗》三百，一言以蔽之，曰‘思无邪’。”",
  "4": "子曰：“道之以政，齐之以刑，民免而无耻；道之以德，齐之以礼，有耻且格。”",
  "5": "子张问：“十世可知也？”子曰：“殷因于夏礼，所损益，可知也；周因于殷礼，所损益，可知也。其或继周者，虽百世可知也。”",
  "6": "子曰：“非其鬼而祭之，谄也。见义不为，无勇也。”（以上为政第二）",
  "7": "孔子谓季氏：“八佾舞于庭，是可忍也，孰不可忍也？”",
  "8": "三家者以雍徹。子曰：“‘相维辟公，天子穆穆’，奚取于三家之堂？”",
  "9": "子曰：“人而不仁，如礼何？人而不仁，如乐何？”",
  "10": "林放问礼之本。子曰：“大哉问！礼，与其奢也，宁俭；丧，与其易也，宁戚。”",
  "11": "季氏旅于泰山。子谓冉有曰：“女弗能救与？”对曰：“不能。”子曰：“呜呼！曾谓泰山，不如林放乎？”",
  "12": "子曰：“君子无所争，必也射乎！揖让而升，下而饮，其争也君子。”",
  "13": "子夏问曰：“‘巧笑倩兮，美目盼兮，素以为绚兮。’何谓也？”子曰：“绘事后素。”曰：“礼后乎？”子曰：“起予者商也！始可与言《诗》已矣。”",
  "14": "子曰：“夏礼吾能言之，杞不足征也；殷礼吾能言之，宋不足征也。文献不足故也，足则吾能征之矣。”",
  "15": "子曰：“谛自既灌而往者，吾不欲观之矣。”",
  "16": "或问谛之说。子曰：“不知也。知其说者之于天下也，其如示诸斯乎？指其掌。”",
  "17": "祭如在，祭神如神在。子曰：“吾不与祭，如不祭。”",
  "18": "王孙贾问曰：“与其媚于奥，宁媚于灶，何谓也？”子曰：“不然。获罪于天，无所祷也。”",
  "19": "子曰：“周监于二代，郁郁乎文哉！吾从周。”",
  "20": "子入大庙，每事问。或曰：“孰谓邹人之子知礼物？入大庙，每事问。”子闻之曰：“是礼也。”",
  "21": "子曰：“射不主皮，为力不同科，古之道也。”",
  "22": "子贡欲去告朔之饩羊。子曰：“赐也，尔爱其羊，我爱其礼。”",
  "23": "子曰：“事君尽礼，人以为谄也。”",
  "24": "定公问：“君使臣，臣事君，如之何？”孔子对曰：“君使臣以礼，臣事君以忠。”",
  "25": "子曰：“《关雎》，乐而不淫，哀而不伤。”",
  "26": "哀公问社于宰我。宰我对曰：“夏后氏以松，殷人以柏，周人以栗，曰使民战栗。”子闻之曰：“成事不说，遂事不谏，既往不咎。”",
  "27": "子曰：“管仲之器小哉！”或曰：“管仲俭乎？”曰：“管氏有三归，官事不摄，焉得俭？”“然则管仲知礼乎？”曰：“邦君树塞门，管氏亦树塞门；邦君为两君之好，有反坫，管氏亦有反坫。管氏而知礼，孰不知礼？”",
  "28": "子语鲁大师乐。曰：“乐其可知也：始作，翕如也；从之，纯如也，皦如也，绎如也，以成。”",
  "29": "子谓韶，“尽美矣，又尽善也。”谓武，“尽美矣，未尽善也。”",
  "30": "子曰：“居上不宽，为礼不敬，临丧不哀，吾何以观之哉？”（以上八佾第三）",
  "31": "子曰：“能以礼让为国乎？何有？不能以礼让为国，如礼何？”（以上里仁第四）",
  "32": "子曰：“齐一变，至于鲁；鲁一变，至于道。”",
  "33": "子曰：“觚不觚，觚哉！觚哉！”（以上雍也第六）",
  "34": "子曰：“自行束修以上，吾未尝无诲焉。”",
  "35": "子在齐闻韶，三月不知肉味。曰：“不图为乐之至于斯也。”",
  "36": "子所雅言，《诗》、《书》、执礼，皆雅言也。",
  "37": "陈司败问昭公知礼乎？孔子曰：“知礼。”孔子退，揖巫马期而进之，曰：“吾闻君子不党，君子亦党乎？君取于吴为同姓，谓之吴孟子。君而知礼，孰不知礼？”巫马期以告。子曰：“丘也幸，苟有过，人必知之。”",
  "38": "子与人歌而善，必使反之，而后和之。",
  "39": "子疾病，子路请祷。子曰：“有诸？”子路对曰：“有之。诔曰：‘祷尔于上下神祇。’”子曰：“丘之祷久矣。”（以上述而第七）",
  "40": "子曰：“恭而无礼则劳，慎而无礼则葸，勇而无礼则乱，直而无礼则绞。君子笃于亲，则民兴于仁；故旧不遗，则民不偷。”",
  "41": "子曰：“兴于《诗》，立于礼，成于乐。”",
  "42": "子曰：“师挚之始，《关雎》之乱，洋洋乎！盈耳哉！”（以上泰伯第八）",
  "43": "子曰：“麻冕，礼也；今也纯，俭，吾从众。拜下，礼也；今拜乎上，泰也，虽违众，吾从下。”",
  "44": "子见齐衰者、冕衣裳者与瞽者，见之，虽少必作；过之，必趋。",
  "45": "子曰：“吾自卫反鲁，然后乐正，《雅》《颂》各得其所。”",
  "46": "“唐棣之华，偏其反而；岂不尔思，室是远而。”子曰：“未之思也，夫何远之有？”（以上子罕第九）",
  "47": "孔子于乡党，恂恂如也，似不能言者。其在宗庙朝廷，便便言，唯谨尔。",
  "48": "朝，与下大夫言，侃侃如也；与上大夫言，訚訚如也。君在，踧踖如也，与与如也。",
  "49": "君召使摈，色勃如也，足躩如也。揖所与立，左右手。衣前后，襜如也。趋进，翼如也。宾退，必复命曰：“宾不顾矣。”",
  "50": "入公门，鞠躬如也，如不容。立不中门，行不履阈。过位，色勃如也，足躩如也，其言似不足者。摄齐升堂，鞠躬如也，屏气似不息者。出，降一等，逞颜色，怡怡如也。没階趋，翼如也。复其位，踧踖如也。",
  "51": "执圭，鞠躬如也，如不胜。上如揖，下如授。勃如战色，足缩缩，如有循。享礼，有容色。私覿，愉愉如也。",
  "52": "君子不以绀緅饰。红紫不以为亵服。当暑，袗絺綌，必表而出之。缁衣羔裘，素衣麑裘，黄衣狐裘。亵裘长，短右袂。必有寝衣，长一身有半。狐貉之厚以居。非帷裳，必杀之。羔裘玄冠不以吊。吉月，必朝服而朝。",
  "53": "斋，必有明衣，布。斋，必变食，居必迁坐。",
  "54": "食不厌精，脍不厌细。食饐而餲，鱼餒而肉败，不食。色恶，不食。臭恶，不食。失饪，不食。不时，不食。割不正，不食。不得其酱，不食。肉虽多，不使胜食气。惟酒无量，不及乱。沽酒市脯不食。不撤姜食。不多食。祭于公，不宿肉。祭肉不出三日。出三日，不食之矣。食不语，寝不言。虽疏食菜羹，瓜祭，必斋如也。",
  "55": "席不正，不坐。",
  "56": "乡人饮酒，杖者出，斯出矣。乡人儺，朝服而立于阼階。",
  "57": "问人于他邦，再拜而送之。康子馈药，拜而受之。曰：“丘未达，不敢尝。”",
  "58": "厩焚。子退朝，曰：“伤人乎？”不问马。",
  "59": "君赐食，必正席先尝之；君赐腥，必熟而荐之；君赐生，必畜之。侍食于君，君祭，先饭。疾，君视之，东首，加朝服，拖绅。君命召，不俟驾行矣。",
  "60": "入太庙，每事问。（重出）",
  "61": "朋友死，无所归。曰：“于我殡。”朋友之馈，虽车马，非祭肉，不拜。",
  "62": "寝不尸，居不容。见齐衰者，虽狎，必变。见冕者与瞽者，虽亵，必以貌。凶服者式之，式负版者。有盛馔，必变色而作。迅雷风烈，必变。升车，必正立执绥。车中，不内顾，不疾言，不亲指。（以上乡党第十）",
  "63": "子曰：“先进于礼乐，野人也；后进于礼乐，君子也。如用之，则吾从先进。”",
  "64": "子曰：“由之瑟奚为于丘之门？”门人不敬子路。子曰：“由也升堂矣，未入于室也。”（以上先进第十一）",
  "65": "颜渊问仁。子曰：“克己复礼为仁。一日克己复礼，天下归仁焉。为仁由己，而由人乎哉？”颜渊曰：“请问其目。”子曰：“非礼勿视，非礼勿听，非礼勿言，非礼勿动。”颜渊曰：“回虽不敏，请事斯语矣。”",
  "66": "子曰：“博学于文，约之以礼，亦可以弗畔矣夫！”（重出）（以上颜渊第十二）",
  "67": "子曰；“诵《诗》三百，授之以政，不达；使于四方，不能专对；虽多，亦奚以为？”（以上子路第十三）",
  "68": "子张曰：“《书》云：‘高宗谅阴，三年不言。’何谓也？”子曰：“何必高宗？古之人皆然。君薨，百官总己以听于冢宰三年。”（以上宪问第十四）",
  "69": "陈亢问于伯鱼曰：“子亦有异闻乎？”对曰：“未也。尝独立，鲤趋而过庭，曰：‘学《诗》乎？’对曰：‘未也。’‘不学《诗》，无以言。’鲤退而学《诗》。他日又独立，鲤趋而过庭，曰：‘学礼乎？’对曰：‘未也。’‘不学礼，无以立。’鲤退而学礼。闻斯二者。”陈亢退而喜曰：“问一得三，闻《诗》，闻礼，又闻君子之远其子也。”（以上季氏第十六）",
  "70": "阳货欲见孔子，孔子不见，归孔子豚。孔子时其亡也，而往拜之，遇诸涂。谓孔子曰：“来！予与尔言。”曰：“怀其宝而迷其邦，可谓仁乎？”曰：“不可。”“好从事而亟失时，可谓知乎？”曰：“不可。”“日月逝矣，岁不我与。”孔子曰：“诺。吾将仕矣。”",
  "71": "子之武城，闻弦歌之声。夫子莞尔而笑，曰：“割鸡焉用牛刀？”子游对曰：“昔者偃也闻诸夫子曰：‘君子学道则爱人，小人学道则易使也。’”子曰：“二三子！偃之言是也。前言戏之尔！”",
  "72": "子曰：“小子何莫学夫《诗》？《诗》，可以兴，可以观，可以群，可以怨。迩之事父，远之事君。多识于鸟兽草木之名。”",
  "73": "子谓伯鱼曰：“女为《周南》《召南》矣乎？人而不为《周南》《召南》，其犹正墙面而立也与？”",
  "74": "子曰：“礼云礼云，玉帛云乎哉？乐云乐云，钟鼓云乎哉？”",
  "75": "子曰：“恶紫之夺朱也，恶郑声之乱雅乐也，恶利口之覆邦家者。”（以上阳货第十七）",
  "76": "大师挚适齐，亚饭干适楚，三饭缭适蔡，四饭缺适秦。鼓方叔入于河，播鼗武入于汉，少师阳、击磬襄入于海。（以上微子第十八）"
 },
 "论人物": {
  "1": "孔子谓季氏：“八佾舞于庭，是可忍也，孰不可忍也？”",
  "2": "三家者以雍徹。子曰：“‘相维辟公，天子穆穆’，奚取于三家之堂？”",
  "3": "子曰：“管仲之器小哉！”或曰：“管仲俭乎？”曰：“管氏有三归，官事不摄，焉得俭？”“然则管仲知礼乎？”曰：“邦君树塞门，管氏亦树塞门；邦君为两君之好，有反坫，管氏亦有反坫。管氏而知礼，孰不知礼？”(以上八佾第三）",
  "4": "子贡问曰：“孔文子何以谓之文也？”子曰：“敏而好学，不耻下问，是以谓之文也。”",
  "5": "子谓子产，“有君子之道四焉：其行己也恭，其事上也敬，也养民也惠，其使民也义。”",
  "6": "子曰：“晏平仲善与人交，久而敬之。”",
  "7": "子曰：“臧文仲居蔡，山节藻棁，何如其知也？”",
  "8": "子张问曰：“令尹子文三仕为令尹，无喜色；三已之，无愠色。旧令尹之政，必以告新令尹。何如？”子曰：“忠矣。”曰：“仁矣乎？”曰：“未知，焉得仁？”“崔子弑齐君，陈文子有马十乘，弃而违之。至于他邦，则曰：‘犹吾大夫崔子也。’违之，之一邦，则曰：‘犹吾大夫崔子也。’违之，何如？”子曰：“清矣。”曰：“仁矣乎？”曰：“未知，焉得仁？”",
  "9": "季文子三思而后行。子闻之，曰：“再，斯可矣。”",
  "10": "子曰：“宁武子邦有道则知，邦无道则愚。其知可及也，其愚不可及也。”",
  "11": "子曰：“伯夷、叔齐不念旧恶，怨是用希。”",
  "12": "子曰：“孰谓微生高直？或乞醯焉，乞诸其邻而与之。”",
  "13": "子曰：“巧言、令色、足恭，左丘明恥之，丘亦恥之。匿怨而友其人，左丘明恥之，丘亦恥之。”（以上公冶长第五）",
  "14": "子曰：“雍也可使南面。”仲弓问子桑伯子，子曰：“可也简。”仲弓曰：“居敬而行简，以临其民，不亦可乎？居简而行简，无乃大简乎？”子曰：“雍之言然。”",
  "15": "子游为武城宰。子曰：“女得人焉尔乎？”曰：“有澹台灭明者，行不由径。非公事，未尝至于偃之室也。”",
  "16": "子曰：“孟之反不伐，奔而殿。将入门，策其马，曰：‘非敢后也，马不进也。’”",
  "17": "子曰：“不有祝鮀之佞而有宋朝之美，难乎免于今之世矣！”（以上雍也第六）",
  "18": "冉有曰：“夫子为卫君乎？”子贡曰：“诺，吾将问之。”入，曰：“伯夷、叔齐何人也？”曰：“古之贤人也。”曰：“怨乎？”曰：“求仁而得仁，又何怨？”出，曰：“夫子不为也。”（以上述而第七）",
  "19": "子曰：“泰伯，其可谓至德也已矣！三以天下让，民无德而称焉。”",
  "20": "子曰：“如有周公之才之美，使骄且吝，其余不足观也矣。”",
  "21": "子曰：“巍巍乎！舜禹之有天下也，而不与焉。”",
  "22": "子曰：“大哉尧之为君也！巍巍乎！唯天为大，唯尧则之。荡荡乎！民无能名焉。巍巍乎！其有成功也；焕乎，其有文章！”",
  "23": "子曰：“禹，吾无间然矣。菲饮食，而致孝乎鬼神；恶衣服，而致美乎黻冕；卑公室，而尽力乎沟洫。禹，吾无间然矣。”（以上泰伯第八）",
  "24": "子谓卫公子荆，“善居室。始有，曰：‘苟合矣。’少有，曰：‘苟完矣。’富有，曰：‘苟美矣。’”（以上子路第十三）",
  "25": "或问子产。子曰：“惠人也。”问子西。曰：“彼哉！彼哉！”问管仲。曰：“人也。夺伯氏骈邑三百，饭疏食，没齿无怨言。”",
  "26": "子曰：“孟公绰为赵魏老则优，不可以为滕薛大夫。”",
  "27": "子路问成人。子曰：“若臧武仲之知，公绰之不欲，卞庄子之勇，冉求之艺，文之以礼乐，亦可以为成人矣。”曰：“今之成人者何必然？见利思义，见危授命，久要不忘平生之言，亦可以为成人矣。”",
  "28": "子问公叔文子于公明贾曰：“信乎夫子不言、不笑、不取乎？”公明贾对曰：“以告者过也。夫子时然后言，人不厌其言；乐然后笑，人不厌其笑；义然后取，人不厌其取。”子曰：“其然，岂其然乎？”",
  "29": "子曰：“臧武仲以防求为后于鲁，虽曰不要君，吾不信也。”",
  "30": "子曰：“晋文公谲而不正，齐桓公正而不谲。”",
  "31": "子路曰：“桓公杀公子纠，召忽死之，管仲不死。”曰；“未仁乎？”子曰：“桓公九合诸侯，不以兵车，管仲之力也。如其仁！如其仁！”",
  "32": "子贡曰：“管仲非仁者与？桓公杀公子纠，不能死，又相之。”子曰：“管仲相桓公，霸诸侯，一匡天下，民到于今受其赐。微管仲，吾其被发左衽矣。岂若匹夫匹妇之为谅也，自经于沟渎而莫之知也。”",
  "33": "公叔文子之臣大夫僎，与文子同升诸公。子闻之曰：“可以为文矣。”",
  "34": "蘧伯玉使人于孔子。孔子与之坐而问焉，曰：“夫子何为？”对曰：“夫子欲寡其过而未能也。”使者出。子曰：“使乎！使乎！”",
  "35": "原壤夷俟。子曰：“幼而不孙弟，长而无述焉，老而不死，是为贼！”以杖叩其胫。",
  "36": "阙党童子将命。或问之曰：“益者与？”子曰：“吾见其居于位也，见其与先生并行也。非求益者也，欲速成者也。”(以上宪问第十四）",
  "37": "子曰：“无为而治者，其舜也与？夫何为哉，恭己正南而已矣。”",
  "38": "子曰：“直哉史鱼！邦有道，如矢；邦无道，如矢。君子哉蘧伯玉！邦有道，则仕；邦无道，则可卷而怀之。”",
  "39": "子曰：“臧文仲其窃位者与？知柳下惠之贤，而不与立也。”（以上卫灵公第十五）",
  "40": "齐景公有马千驷，死之日，民无德而称焉。伯夷叔齐饿于首阳之下，民到于今称之。其斯之谓与？（以上季氏第十六）",
  "41": "微子去之，箕子为之奴，比干谏而死。孔子曰：“殷有三仁焉。”",
  "42": "柳下惠为士师，三黜。人曰：“子未可以去乎？”曰：“直道而事人，焉往而不三黜？枉道而事人，何必去父母之邦？”",
  "43": "逸民：伯夷、叔齐、虞仲、夷逸、朱张、柳下惠、少连。子曰：“不降其志、不辱其身，伯夷、叔齐与！”谓：“柳下惠、少连，降志辱身矣。言中伦、行中虑，其斯而已矣。”谓：“虞仲、夷逸，隐居放言。身中清、废中权。我则异于是，无可无不可。”",
  "44": "周有八士：伯达、伯适、仲突、仲忽、叔夜、叔夏、季随、季騧。（以上微子第十八）",
  "45": "曾子曰：“吾闻诸夫子，孟庄子之孝也，其他可能也；其不改父之臣，与父之政，是难能也。”（以上子张第十九）"
 }
}